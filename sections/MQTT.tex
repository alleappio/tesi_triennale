\section{MQTT}
In questa sezione si passa alla descrizione del protocollo di rete MQTT ed al perchè si è scelto di utilizzare questa tecnologia.
\subsection{Descrizione}
Il protocollo MQTT (Message Queuing Telemetry Transport) è un protocollo di rete di tipo publish-subscribe, progettato per la trasmissione di messaggi tra dispositivi in ambienti caratterizzati da connessioni di rete con larghezza di banda limitata, latenza elevata, o affidabilità intermittente.

\noindent Le principali caratteristiche del protocollo MQTT includono:

\begin{itemize}
  \item \textbf{Efficienza nella larghezza di banda}: MQTT è progettato per minimizzare l'overhead di rete, il che lo rende particolarmente adatto per applicazioni in cui la larghezza di banda è limitata o costosa.
    
  \item \textbf{Affidabilità e livelli di qualità del servizio (QoS)}: MQTT offre tre livelli di QoS, che consentono di bilanciare la necessità di affidabilità con le risorse disponibili. I livelli QoS vanno da "almeno una volta" a "esattamente una volta", garantendo diversi gradi di consegna del messaggio in base ai requisiti dell'applicazione.
    
  \item \textbf{Supporto}: per la persistenza delle sessioni: I client MQTT possono disconnettersi e riconnettersi senza perdere i messaggi inviati durante la disconnessione, grazie alla capacità del broker di mantenere lo stato delle sessioni e gestire i messaggi pendenti.

  \item \textbf{Sicurezza}: MQTT può essere configurato per utilizzare connessioni cifrate (SSL/TLS) e supporta l'autenticazione tramite username e password, garantendo la protezione dei dati scambiati e l'accesso controllato alle risorse.

  \item \textbf{Scalabilità}: La natura leggera e la flessibilità del modello publish-subscribe rendono MQTT altamente scalabile, consentendo di supportare un gran numero di dispositivi e applicazioni con un impatto minimo sulle risorse di rete.
\end{itemize}

\noindent Grazie a queste caratteristiche, MQTT è ampiamente utilizzato in una vasta gamma di applicazioni, tra cui la telemetria industriale, il monitoraggio ambientale, le smart cities, l'automazione domestica e i sistemi di gestione energetica, rappresentando una soluzione robusta ed efficiente per la comunicazione tra dispositivi eterogenei in contesti IoT.

\subsection{Infrastruttura}
\noindent MQTT opera secondo un'architettura client-server, dove i client (dispositivi o applicazioni) si connettono a un server (broker) centrale che gestisce la distribuzione dei messaggi. I client che desiderano inviare dati pubblicano messaggi su specifici argomenti (topics), mentre i client interessati a ricevere quei dati si iscrivono (subscribe) agli stessi argomenti. Il broker, che agisce come intermediario, si occupa di ricevere i messaggi pubblicati e di inoltrarli a tutti i client iscritti agli argomenti corrispondenti.

\subsection{Formattazione messaggi}
I messaggi scambiati tramite protocollo MQTT non sono altro che stringhe di testo. È quindi necessario utilizzare una formattazione per il testo che ci renda possibile distinguere i vari campi di un messaggio ROS (la cui struttura è illustrata nella sezione precedente) che vogliamo inoltrare. Per questa motivazione si è deciso di avvalersi del formato JSON che si presta bene a questo impiego.

\noindent Per fare un esempio di seguito si illustra come un messaggio di odometria (illustrato nella sezione precedente)si presenterà in forma di testo JSON:

\lstinputlisting[language=json]{samples/odometry.json}

\noindent Come si può vedere grazie a questa struttura è possibile rappresentare fedelmente i dati riportati dal messaggio ROS.

\subsection{Topic}
In MQTT, come in ROS, per dividere le varie tipologie di messaggi inoltrati si utilizzano i topic, questo in realtà è esattamente il motivo per cui si è deciso di utilizzare MQTT per il controllo remoto, infatti grazie a poche righe di codice è possibile ricavare i topic MQTT partendo da quelli ROS.

\noindent Conoscendo infatti la struttura dei topic ROS utilizzati e quella dei topic MQTT ci basterà eseguire il seguente codice per passare dall'uno all'altro:

\lstinputlisting{samples/ros_topic_to_mqtt_topic.cpp}
